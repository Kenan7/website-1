---
title: Microsoft Yaz Okulu
description: Microsoft Yaz Okulu 2.Hafta
slug: microsoft-yaz-okulu-ikinci-hafta
date: Aug 15, 2017
---

Merhabalar, Microsoft yaz okulunun 2.haftasını bitirmiş bulunuyoruz. Bende sizlere bu hafta gördüklerimizi, dinlediklerimizi, öğrendiklerimizi aktaracağım.

## 1.Gün

> 10 yıl sonra ne yapıyor olacaksınız?

![cavityantac](/blog/msyazokulu/cavityantac.jpg)

İkinci haftanın ilk gününde Chief Evangelist olarak görev yapan [Cavit Yantaç]() bizimleydi. Cahit bey kendi öz geçmişini anlatırken orta okulda edebiyat öğretmeninin kendilerinden istediği _"10 yıl sonra ne yapıyor olacaksınız?"_ kompozisyonunun kariyerinde çok önemli bir rol oynadığını belirtti. Yazdığı kompozisyonun içindeki hedeflerin neredeyse hepsinin bir bir gerçekleştirdiğini söyledi. **_Uzun vadeli planlar_** yapmanın bizlere _hangi engelleri aşmak gerektiğini_ söyleyeceğini belirtti. Bizlere de bu tavsiyeyi verdi.

İlk gün eğitimleri [Yiğit Özaksüt]() ile devam etti. Xamarin eğitimi ile başladık. [Mono Framework]()'e biraz değindi.
Eğitimde görmüş olduğumuz faydalı linkleri yine [aşağıda](#faydalı-linkler) vereceğim.

![sercanuslubas](/blog/msyazokulu/sercanuslubas.jpg)

Günün sonunda [Sercan Uslunbaş]() bizimleydi. Kendisi yaklaşık 6 yıl kadar Apple şirketinde Image Processing üzerine çalışmış. Daha sonra kendi şirketini kurmuş. Etkileyici bir kariyere sahip olan Sercan Bey daha sonra sorularımızı yanıtladı. Günü böyle tamamlamış olduk.

## 2.Gün

> "İnandığınız şeyleri davaya dönüştürün."

İkinci gün Turkcell Eski Genel Müdürü [Selen Kocabaş]() ile başladık. Etkileyici bir konuşma yaptı. **_İnandığımız şeyleri davaya dönüştürme_** ve onun için mücadele etmenin çok daha önemli olduğunu belirten Selen hanımın konuşmasından aklımda kalanlar bu mücadele için belirlediği 5 düsturu oldu;

- İste!, Ne yapıyorsan, tutkuyla yap.
- Her şey emek ister, Çalış, çok çalış.
- Karşındakini tanı, onu 'özel' hissettir.
- Öğrenmeye aç ol.
- Zamanını ve enerjini iyi yönet

![ibrahim-kivanc](/blog/msyazokulu/ibrahimkivanc.jpg)

Eğitimlerimiz İbrahim Kıvanç ile devam etti. Bizlere chatbotları anlattı ve örnekler ile pekiştirdi. Chatbotlar bana hem eğlenceli hemde kolay geldi. İbrahim hocanın eğitim içerisinde verdiği faydalı linkler yine [aşağıda](#faydalı-linkler).

İbrahim hocayı eğitimden sonra sahneyi geçen seneki yaz okulunda başarı gösteren [Barış Ceviz]() ve [Ahmet Emre Ceylan]()'a bıraktı. Kendi bildiklerini ve startup deneyimlerini anlattılar.

Son olarak tekrar [Engin Polat]() bizimleydi. Kendisi ile yine eğlenceli bir eğitim geçirdik. Bizlere Web Api ve beraberinde özellikle istenen bazı konuları anlattı.

## 3.Gün

![gamze-cuhadaroglu](/blog/msyazokulu/gamzecuhadaroglu.jpg)

Danone Genel Müdürü [Gamze Çuhadaroğlu]() bizimleydi. İş dünyasında topluma, doğaya, bireye değer veren şirketleri seçmemiz konusunda tavsiyeler verdi.

Güne [Koray Kocabaş]()'ın **_Big Data_** sunumu ile devam ettik. Çok faydalı bir eğitim oldu. Yemeksepeti'nin eski çalışanı olan Koray Kocabaş şuan Hürriyet'te çalışıyor.

Veri toplarken nasıl analiz yapıp bize lazım olan veriyi toplamamız gerektiğini örnekler vererek anlattı. Örneklerine çikolata satan bir e-ticaret sitesinden başlayan Koray hoca yanında getirdiği çikolatalardan dağıtmayı da unutmadı. :)

Whatsapp API ile yaptığı hangi numaranın ne zaman çevrim içi olup olmadığını gösteren konsol uygulaması ile kimlerin birbirleri ile konuştuğunu tespit etmenin mümkün olduğunu gösterdi.

Örneklerinden en çok ilgimi çeken [House of Cards]() dizisi oldu. Netflix tarafından yazılıp çekilen bu filmde Netflix insanların hangi konularda ilgisini çekeceği konusunda iyi bir araştırma yapmış. Bu araştırmanın sonucunda siyaset, entrika gibi konuların daha çok ilgi çektiğini tespit etmişler. Bununla kalmayıp en çok hangi yönetmenin izlendiğini, hangi oyuncunun izlendiği gibi bilgileri de elde edip bunları kullanarak bu diziyi yapmışlar.

Verdiği örneklerde bizlere elde edilen verinin işlenip anlamlı hale getirilmesinin çok daha değerli olacağını belirtti.

Yine Koray hocamızın eğitiminden kalan faydalı linkleri [aşağıda](#faydalı-linkler) bulabilirsiniz.

Koray hocadan sonra [Abdullah Altıntaş]() bizlerleydi. [Azure Event Hub Click Stream]() ve [Stream Analtics]() eğitimleri verdi. Çok güzel bir eğitimdi.

Son olarak [Ufuk Tarhan]() bizimleydi. Dünyanın en iyi 25 fütüristinden biri olan Ufuk hanım bizleri geleceğe gönderip getirdi resmen. Teknolojinin nasıl geliştiğinden bahsederek başlayan Ufuk Hanım, gelecekte bizleri neler beklediğinden, nasıl hazırlanmamız gerektiğinden bahsetti. [Kendisini](https://twitter.com/futuristufuk) takip etmenizi tavsiye ederim.

## 4.Gün

Dördüncü güne [Işıl Hasdemir]() ile başladık. Ses, video, veri dönüşümü ile ilgili işler yapan Işıl hanım, aynı zamanda hayatında spora da çok yer vermiş. Bizlere ağırlıklı olarak **_takım çalışmasının önemli_** olduğunu, **_iyi bir network_** kurmamız gerektiğini, hiç bir zaman **_ben oldum dememek_** gerektiğini (bkz:ikarus), **_hata yapmaktan korkmama_**mız gerektiğini vurguladı.

[Emrah Uslu]() ile eğitimlerimize devam ettik. **_IaaS, Paas ve SaaS_** Servislerinden bahsetti. Yine çok faydalı eğitimlerden biri olan bu eğitimde. Azure'un _Logic App_, _Cognitive Services_, _Function App_ gibi servislerini kullanarak atılan twitin içeriğinin olumlu veya olumsuz olup olmadığını kontrol eden ve e-posta olarak bildiren bir akıllı servis yaptık. Bir çok kişiyi heyecanlandıran bir eğitim oldu.

Son olarak Pegasus'un CEO'su olan [Mehmet Nane]() bizimleydi.
Bizlere verdiği tavsiyelerden birkaçı;

- Çok çalışmak
- Hedeflerini belirlemek
- Farklı olmak
- İyi ilişkiler kurmak
- Heyecanlı olmak

Yaptığımız işlerde olmazsa olmazlardan biri adil olmak olduğunu belirten Mehmet Bey'in konuşması ile günü tamamladık.

## 5.Gün

İkinci haftanın son günü konuşmacı [Kürşat Gök]() ile başladık, bizlere okurken part-time (kendi işimiz ile ilgili) çalışmamız hakkında tavsiye verdi. Bunun bizim için ileriye dönük çok güzel olacağını söyledi. İyi bir network kurmanın öneminden bahsetti.

Bu konuşmadan sonra [Osman Seçkin Karabaş]() bizimleydi ve [Azure Mobile App]() servisini kullanarak nasıl mobil uygulama yapacağımızı uygulama ile gösterdi. Faydalı bir eğitimdi.

Öğle arasından sonra kendi sunumlarımızı yaptık.

Son olarak [Mustafa Acungil]() bizimleydi. [24 Kariyer Tuzağı]() adlı kitabın yazarı olan Musafa Acungil "Dinlediklerinizi davranışlarınıza dönüştürün." tavsiyesini verdi.

Okuduğunuz için teşekkür ederim.

### Faydalı Linkler

## Xamarin

- [Xamarin Eğitimleri](https://www.youtube.com/channel/UCn5tRpsFj6Fa79Q-0edzdjQ/videos)
- [Test için Rest Api](https://jsonplaceholder.typicode.com/)
- [Json2Csharp](http://json2csharp.com/)

## Machine Learning

- [TenseFlow](https://www.tensorflow.org/)
-

## Kitap

- [Start With Why - Simon Sinek]() - İbrahim Kıvanç
- [Atlas Vazgeçti]() - Cavit Yantaç
- [The Age of Reason]() - Cavit Yantaç
- [T-İnsan - Ufuk Tarhan]() - Ufuk Tarhan

## Botlar

- [Botpoet]() - Botlarda şiir yazabilir :)
- [Botlist.co]() - Çeşitli alanlarda yapılan botlar
- [botframework]() - Yapılan botları görebilir, kendi botunuzu yapabilirsiniz.
- [Github Microsoft]() - Microsof'tun Github örnek botlarını bulunduğu hesabı

## Doğal Dil İşleme

- [Api.ai]()
- [Luis.ai]()
- [Azure Cognitive Services]()

## Eğitim

- [Coursera]() - Eğitim sitesi
- [Udemy]() - Eğitim sitesi
- [Plurulsight]() - Eğitim sitesi
- [Edx]() - Eğitim sitesi
- [MVA]() - Eğitim sitesi
