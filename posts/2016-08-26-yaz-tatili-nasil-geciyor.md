---
title: Yaz tatili nasıl geçiyor?
description: Yaz tatilim nasıl geçiyor?
slug: yaz-tatili-nasil-geciyor
date: Aug 26, 2016
---

Merhabalar, bu yazımda birazcık kendimden ve bir an önce bitmesini istediğim yaz tatilimden bahsedeyim diyorum _(He ya bitsin artık :D)._ Yanlış anlaşılmasın, aslında o kadar da kötü geçmiyor. Bu yaz tatilinde kendi adıma güzel şeyler yaptığımı düşünüyorum.

Okulların tekrar açılmasına bir aydan az kaldı artık _(Durun ağlamayın)._ Geçen iki ayda bir yazılım şirketinde stajyer olarak çalıştım _(Evet, henüz bölümün ilk senesine başlamamışken)._ Benim için faydalı olan taraf burası. Oradaki yazılımda ileri seviyedeki abilerimin vermiş olduğu araştırma konuları ve projeler üzerinde çalışarak kendimi C# ve Javascript dillerinde biraz geliştirdim. Özellikle Javascript. Yaptığım araştırmalar, projeler ile JS dünyasını daha iyi tanımış oldum. JS'yi öğrendikçe insanın öğrenesi geliyor.

Bu sene pek tatil yapamamış olsamda kalan günlerimi gezerek geçirmek istiyorum. Her sene bu aylarda genellikle memleketimde olurdum. Denize girer gezer tozardım. Bu sene biraz farklı oldu. Bundan sonrada öyle olacak gibi gözüküyor. Okulların açılacağı günü de iple çekiyorum _(Durun vurmayın)._ Evet evet ilk defa okulların açılmasını iple çekiyorum. Okulumu seviyorum diyebilirim. Aslında bakarsanız beni oraya çeken en büyük etken bu değil.

Sakarya'da bir [yamaç paraşütü](https://www.facebook.com/mavikanatsakarya/?fref=ts) ekibi var ve ben de o ekibin içerisindeyim. Haftanın iki veya üç günü Kırantepe'ye çıkar yolcu uçururuz. Yamaç paraşütü dünyanın en zevkli şeylerinden biri. _Kesinlikle ilerideki yaşam tarzım (İnşallah :d)._ Bir kere yukarı çıktıktan sonra aşağı inmek istemiyorsunuz. Eğer sizinde hayalinizde böyle birşeyi tatmak varsa, hiç çekinmeyin. Gelin derim. _Yükseklik korkunuz mu var?_ Uçmak için gelen yolcuların bir çoğunda yükseklik korkusu var. Fakat havalanıp, aşağı indikten sonra korkularından eser kalmıyor ve tekrar denemek istiyorlar. Kaçırmayın derim.

Şimdilik benden bu kadar, sonraki yazımda görüşmek dileği ile..
