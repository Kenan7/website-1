---
title: '2017'
description: Yeni yıla merhaba
slug: ikibin-onyedi
date: Dec 30, 2016
---

...~~2016~~

# 2017...

2017'ye günler kala geride bıraktığımız yıla dönüp kendi adıma biraz anlatmak istiyorum.

## Güzel başlangıçlar...

Bu yıl benim için gerçekten ilgilenmek istediğim alanlarda ilkleri yaşadığım bir yıldı. Geçtiğimiz okul sezonunun bitmesiyle yaz tatilinde YTÜ Teknopark'ta [Corm](http://www.corm.com.tr/) şirketinde gönüllü staj yapmaya başladım.Yazılım alanında ilk stajımdı. Javascript ve teknolojileri üzerine çalıştım. Evet tatil yapmayıp iki ay boyunca çalıştım. Yazılımla uğraşmayı seviyorum. Benim için çok güzel geçmiş iki aydı. Güzel bir deneyim oldu.

Daha sonra yamaçparaşütü kariyerime başlamış bulundum. Aslında daha önce tanışmıştım yamaçparaşütü ile. Serdivan Kırantepe'de dostum Burak Aytürk'le beraber Sayın Kubilay Ertürk hocamıza [tandem](https://www.facebook.com/mavikanatsakarya/?ref=ts&fref=ts) uçuşlarında yardım eder günü onunla geçirirdik. Arada da alır single kanadı yer çalışması yapardık. Bu spor yazarken bile beni heyecanlandırıyor. Önceleri sürekli araştırır, videolar izler bu sporu yapanlara özenirdim. Daha sonra eğitim almaya karar verdim. Aslında öğrenci için maaliyet açısından uygun bir spor değil. Oldukça para harcamak gerekiyor. Fakat imkanlar yok ta değil. Ben Adapazarı Türk Hava Kurumu'na giderek bu imkanı buldum. Türk Hava Kurumu vatandaşlara ücretsiz Yamaçparaşütü, Yelken Kanat, Planör, Serbest Atlayış eğitimleri veriyor. Vatandaşlarına ücretiz havacılık eğitimi veriyor olmaları dünyada hiçbir kurumun yapmadığı birşey. Kurumda çok güzel insanlarla tanıştım. Ara sıra gider saymanımıza yardım ederdik. THK'da puan sistemi var. Belirli konularda yardımlar yapıp puan topluyorsunuz ve bu puanlar sizi eğitime götürüyor. Yazın tercih yaptık ve ikinci tercih ile 19 Eylül-04 Ekim arasındaki eğitimi kazandım. Eskişehir İnönü'de YP Başlangıç eğitimi aldık. İki buçuk hafta benim için o kadar güzeldi ki hayatımda unutamayacağım güzel dosluklar ve anılar biriktirerek geldim. Şimdilik bunu kısa tutmak isterim, daha sonra ayrı bir yazı olarak eğitim maceramızı anlatmayı düşünüyorum.

## Kötü anılar...

Bu yılın bitmesini artık dört gözle bekliyor herkes. Bu yıl bildiğiniz gibi arkamızda çok kötü anılar bıraktık. Öncelikle 15 Temmuz'da yaşanan darbe girişimi. Terör girişimleri, patlamalar, doğuda verdiğimiz şehitler... Bitmek bilmiyor. 2017'ye geçmemiz birşeyi değiştirmeyecek tabi. Sonuçta değişen bir rakam. Fakat 2016'nın bu kadar kötü şeylerle anılması artık bitsin dedirtiyor insana.

## Şuan ve sonrası...

Şuan da 2016-2017 sezonunun ilk dönemini bitirmek üzereyiz. Ben bu sezonda yine durmayıp yamaçparaşütü sezonu da kapanmış iken okulumuz içerisindeki Teknopark'ta [C1 Soft](https://www.yuceyazilim.com.tr/)'ta tekrar gönüllü staja başladım. Asp ile MVC Teknolojisini öğreniyorum. Ofiste zaman oldukça güzel geçiyor. Okul saatine kadar çalışıp derse geçiyorum. Yamaçparaşütü demişken 2017'de çok güzel planlarımız var. Kısaca bahsetmek istiyorum. Kocaeli Kartepe Belediyesi Yamaçparaşütü Takımı kurulacak ve ben dahil yaklaşık 15 kişi takım pilotu olacağız... Geçen çarşamba, Kocaeli'de hoş bir kafede paraşütçülerle buluşup planlar yaptık. Alınacak malzemeler, eğitimler, düzenlenecek festivaller, katılınacak yarışmalar.. Bunları konuşmak hepimiz adına çok heyecan vericiydi. İnşallah hepsi bir bir gerçekleşir...

2017 ve sonrası ne getirir bilmiyorum ama ülkem adına terörün hiçbir türlüsünün yaşanmaması, adaletsizliklerin sona ermesi, bu vatana kastetmek isteyenlerin cezalarını çekmesini istiyorum...

> Sağlıklı, huzurlu ve mutlu yıllar!
